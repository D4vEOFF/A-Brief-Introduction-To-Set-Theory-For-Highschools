\section{Axiomy 4 až 6}\label{sec:axiomy_4_az_6}
První trojice axiomů se zdá být dobrým základem, avšak stále je stále hodně typů množin, jejichž existence z nich neplyne. Trochu "podvodným" způsobem jeden takový typ použili (a pokud čtenář odpustí, budeme i nadále používat pro lepší názornost) v diskuzi axiomu extenzionality, konkrétně množinu $\set{a,b,c}$. Při zamyšlení zjistíme, že čistě z axiomů \ref{item:axiom_extenzionality}, \ref{item:axiom_existence} a \ref{item:axiom_dvojice} nelze takovou množinu "sestrojit". Pomocí axiomu dvojice plyne pro množiny $a,b,c$ existence množin
\begin{equation*}
    \set{a,b}\;\text{a tudíž i}\;\set{\set{a,b},c},
\end{equation*}
což jak víme, není to samé co $\set{a,b,c}$. Její existenci a existenci mnoha dalších množin nám zaručí (společně se \ref{item:axiom_extenzionality}, \ref{item:axiom_existence} a \ref{item:axiom_dvojice}) axiomy \ref{item:schema_axiomu_vydeleni}, \ref{item:axiom_potence} a \ref{item:axiom_sumy}.

\subsection{Schéma axiomů vydělení}
\begin{equation}\label{eq:schema_axiomu_vydeleni}
    \forall a\,\exists y\,\forall x\,(x\in y \iff x\in a \land \varphi(x)),
\end{equation}
kde $\varphi(x)$ je formule neobsahující proměnnou $y$.\\
Často potřebujeme z určité množiny prvků vybrat množinu prvků takových, že všechny sdílejí jistou vlastnost. Např.
\begin{itemize}
    \item všechna sudá čísla z množiny $\Z$,
    \item všechna nezáporná čísla z množiny $\R$,
    \item všechna prvočísla z množiny $\N$, apod.
\end{itemize}
Schéma axiomů vydělení\footnote{Slovo "schéma" přidáváme z důvodu, že pro každou volbu formule $\varphi$ dostáváme jeden konkrétní axiom teorie -- axiom vydělení. Tedy schéma axiomů vydělení představuje nekonečně mnoho různých axiomů, které vzniknou tím, že $\varphi$ proběhne všechny možné formule s proměnnou $x$.} nám obecně říká, že pro každou množinu $a$ existuje množina $y$ taková, že každý její prvek $x$ je zároveň prvek $a$ splňuje určitou formuli $\varphi(x)$ (ta reprezentuje danou vlastnost). Podle axiomu extenzionality \ref{item:axiom_extenzionality} je množina v \eqref{eq:schema_axiomu_vydeleni} jednoznačně určena. Čtenář je nejspíše zvyklý množiny, jejichž prvky sdílejí určitou vlastnost, zapisovat např. jako
\begin{equation*}
    \set{x\in\R \admid x\geq 0}.
\end{equation*}
Obecněji množinu z \eqref{eq:schema_axiomu_vydeleni} zapisujeme výrazem
\begin{equation*}
    \set{x \admid x\in a \land \varphi(x)}\;\text{nebo též}\;\set{x\in a\admid \varphi(x)}.
\end{equation*}
Pokud se nyní vrátíme k množinám, se kterými jsme doteď pracovali, můžeme pro množiny $a$ a $b$ definovat množinu
\begin{equation*}
    \set{x\in a\admid x\notin b},
\end{equation*}
kde formule $\varphi(x)$ je $x\notin b$. Toto schéma axiomů má následující důsledek.
\needspace{6mm}
\begin{corollary}
    Existuje množina, která nemá žádné prvky.
\end{corollary}
\begin{proof}
    Důkaz je jednoduchý. Máme-li libovolnou množinu $a$, pak podle schématu axiomů vydělení lze sestrojit množinu, která nemá žádné prvky. Toho docílíme volbou formule $\varphi(x)$ jako $x\neq x$, tzn.
    \begin{equation*}
        \set{x\in a \admid x\neq x}
    \end{equation*}
    je také množina.
\end{proof}
Takovou množinu pak nazýváme \emph{prázdná množina} a typicky ji označujeme znakem $\emptyset$ nebo též někdy prázdnými složenými závorkami $\set{}$. Toto tvrzení se v jiných variantách ZF považuje za axiom a nahrazuje axiom existence. Všimněte si, že důkaz výše (a prakticky důkazy všech zatím zformulovaných tvrzení) závisely (mimo jiné) právě na axiomu existence. Jinak bychom množinu $a$ vůbec nemohli uvažovat. Naopak pokud bychom přijali existenci prázdné množiny jako axiom, pak to automaticky implikuje existenci množiny obecně, kterou nám zaručuje axiom existence.\par
Pomocí schématu axiomů vydělení můžeme definovat některé základní operace s množinami.
\begin{definition}[Průnik a rozdíl množin]\label{def:prunik_rozdil}
    Nechť jsou dány libovolné množiny $a$ a $b$, pak
    \begin{enumerate}[label=(\roman*)]
        \item \emph{průnikem} množin $a$ a $b$ rozumíme množinu $a \cap b$, kterou definujeme
        \begin{equation*}
            a\cap b=\set{x \admid x\in a \land x\in b}.
        \end{equation*}
        \item \emph{rozdílem} množin $a$ a $b$ rozumíme množinu $a \setminus b$, kterou definujeme
        \begin{equation*}
            a\setminus b=\set{x \admid x\in a \land x\notin b}.
        \end{equation*}
    \end{enumerate}
\end{definition}
\begin{example}
    Ukázky průniku a rozdílu množin:
    \begin{enumerate}[label=(\roman*)]
        \item $\set{a,b,c}\cap\set{a,c,d}=\set{a,c}$,
        \item $\set{a,b,c}\cap\emptyset=\emptyset$,
        \item $\set{x,y,z}\setminus\set{y}=\set{x,z}$,
        \item $\set{y,z}\setminus\emptyset=\emptyset$.
    \end{enumerate}
\end{example}
Proč rovnou nedefinovat i \emph{sjednocení} množin? Protože schéma axiomů vydělení \ref{item:schema_axiomu_vydeleni} garantuje existenci pouze takové množiny $y$, že všechny její prvky náleží množině $a$. To však při sjednocení množin neplatí, neboť některé prvky množiny $b$ nemusí být prvky množiny $a$. S touto vlastností všech množin, jejichž existenci máme díky schématu axiomů vydělení se pojí ještě jeden termín.
\begin{definition}[Podmnožina a vlastní podmnožina]\label{def:podmnozina}
    Nechť $a$ je libovolná množina. Pak $b$ nazveme \emph{podmnožinou} množiny $a$, pokud
    \begin{equation*}
        \forall x\,(x\in b \implies x\in a).
    \end{equation*}
    Pokud navíc platí, že $a\neq b$, pak $b$ nazýváme \emph{vlastní podmnožinou}.
\end{definition}
\begin{example}
    Ukázky vztahů množin mezi sebou:
    \begin{enumerate}[label=(\roman*)]
        \item $x_1=\set{a,b},\; x_2=\set{a,b,c}$, pak platí $x_1 \subset x_2$ a tj. i $x_1 \subseteq x_2$, ale nikoliv $x_2 \subseteq x_1$ ;
        \item $y_1=\set{a,b,c},\; y_2=\set{a,b,c}$, pak platí $y_1 \subseteq y_2$ a i $y_2 \subseteq y_1$, ale nikoliv $y_1 \subset y_2$ nebo $y_2 \subset y_1$ ;
        \item $z_1=\emptyset,\; z_2=\set{k}$, pak platí $z_1 \subset z_2$ a tudíž i $z_1 \subseteq z_2$.
    \end{enumerate}
\end{example}
Poslední ze zmíněných příkladů je celkem pozoruhodný, neboť s ním souvisí následující lemma.
\begin{lemma}
    Platí:
    \begin{enumerate}[label=(\roman*)]
        \item $\forall x: \emptyset\subseteq x$,
        \item $\forall x: x\subseteq\emptyset\iff x=\emptyset$.
    \end{enumerate}
\end{lemma}
Zde se dostáváme k poměrně zajímavé části logiky. Pokud bychom si rozepsali definici podmnožiny (viz \ref{def:podmnozina}), formule by vypadala takto:
\begin{equation}\label{eq:podmnozina_prazdna_mnozina}
    \forall x\,(x\in\emptyset \implies x\in a)\;\text{nebo ekvivalentně}\;\forall x\in\emptyset:\implies x\in a.
\end{equation}
Problém je však, že prázdná množina žádné prvky nemá. Jak tedy rozhodnout o pravdivosti \eqref{eq:podmnozina_prazdna_mnozina}? Ve skutečnosti,jakékoliv tvrzení obsahující obecný kvantifikátor, kde množina, z níž $x$ uvažujeme, je prázdná, implicitně považujeme za pravdivé. Tzn. výrok
\begin{equation*}
    \forall x\in\emptyset: \varphi,
\end{equation*}
kde $\varphi$ je libovolná formule, považujeme vždy za pravdivý\footnote{Analogicky výroky s existenčním kvantifikátorem, kde $x$ uvažujeme z prázdné množiny, pokládáme vždy za nepravdivé.}.
\begin{proof}
    \textit{(i)}. Z výše uvedeného je tato část tvrzení implicitně pravdivá.\\
    \textit{(ii)}. \textit{$(\implies)$}. Pokud pro libovolné $x$ platí $x\subseteq\emptyset$, pak z definice
    \begin{equation*}
        \forall y\,(y\in x \implies y\in\emptyset)
    \end{equation*}
    je vidět, že tvrzení platí pouze pro $x=\emptyset$ (pro neprázdnou množinu $x$ by libovolný její prvek nikdy neležel v $\emptyset$).\par
    \textit{$(\impliedby)$}. Plyne přímo z (i). Prázdná množina je podmnožinou každé množiny, tedy i sebe sama.
\end{proof}

\subsection{Axiom potence}
\begin{equation*}
    \forall a\,\exists y\,\forall x\,\big(x\in y \iff x\subseteq a\big)
\end{equation*}
Pro každou množinu $a$ existuje množina $y$ taková, že obsahuje \textbf{právě} všechny její podmnožiny. Z axiomu extenzionality navíc opět platí, že taková množina je vždy jediná. Na základě tohoto axiomu můžeme definovat:
\begin{definition}[Potenční množina]
    Nechť $a$ je libovolná množina. Pak \emph{potenční množinu} (též \emph{potenci}) $\powset{a}$\footnote{V jiných textech se lze též setkat se značením $2^a$.} množiny $a$ definujeme
    \begin{equation*}
        \powset{a}=\set{x \admid x\subseteq a}.
    \end{equation*}
\end{definition}
\begin{example}\label{ex:potence}
    Příklady potenčních množin:
    \begin{enumerate}[label=(\roman*)]
        \item $\powset{\set{a,b}}=\set{\emptyset,\set{a},\set{b},\set{a,b}}$,
        \item $\powset{\set{x,y,z}}=\set{\emptyset,\set{x},\set{y},\set{z},\set{x,y},\set{x,z},\set{y,z},\set{x,y,z}}$,
        \item $\powset{\emptyset}=\set{\emptyset}$ (potence má jeden prvek).
    \end{enumerate}
\end{example}

\subsection{Axiom sumy}
\begin{equation*}
    \forall a\,\exists z\,\forall x\,\big(x\in z\iff \exists y\,(x\in y \land y\in a)\big)
\end{equation*}
Ke každé množině $a$ existuje (podle axiomu extenzionality jediná) množina $y$ obsahující \textbf{právě} takové prvky, které jsou prvkem některého z prvků (tj. množin) množiny $a$. Obdobně jako potenční množinu můžeme i tento typ množiny definovat.
\begin{definition}[Suma množiny]
    Nechť $a$ je libovolná množina. \emph{Sumou množiny} $a$ rozumíme množinu $\bigcup a$ definovanou
    \begin{equation*}
        \bigcup a=\set{x \admid \exists y\,(x\in y \land y\in a)}.
    \end{equation*}
\end{definition}
\begin{example}\label{ex:sumy_mnozin}
    Ukázky sum množin:
    \begin{enumerate}[label=(\roman*)]
        \item\label{item:suma_mnoziny_1} $\displaystyle\bigcup\set{\set{a,b},\set{c}}=\set{a,b,c}$,
        \item\label{item:suma_mnoziny_2} $\displaystyle\bigcup\set{\set{x}}=\set{x}$.
    \end{enumerate}
\end{example}
Jak lze vidět vidět z příkladu \ref{item:suma_mnoziny_1}, který jsme si ukázali v úvodu této sekce, axiom sumy nám dovoluje opět pracovat s větším spektrem množin, kde můžeme uvažovat množiny libovolné (konečné) velikosti. Trochu precizněji, společně s axiomem dvojice \ref{item:axiom_dvojice} a axiomem extenzionality \ref{item:axiom_extenzionality} víme, že pro množiny $a$ a $b$ existuje jediná dvojice $\set{a,b}$ a pro množinu $c$ existuje dvojice $\set{c,c}\stackrel{\text{\ref{item:axiom_extenzionality}}}{=}\set{c}$. Opět podle axiomu dvojice pak je i množinou
\begin{equation*}
    \set{\set{a,b},\set{c}}
\end{equation*}
a nakonec podle axiomu sumy \ref{item:axiom_sumy} je množina i
\begin{equation*}
    \set{a,b,c}.
\end{equation*}
\medskip

Díky axiomu sumy můžeme repertoár základních množinových operací rozšířit o sjednocení.
\begin{definition}[Sjednocení množin]
    Nechť $a,b$ jsou libovolné množiny. \emph{Sjednocením množin} $a$ a $b$ rozumíme množinu $a\cup b$ definovanou
    \begin{equation*}
        a\cup b=\set{x \admid x\in a \lor x\in b}.
    \end{equation*}
\end{definition}
Zde si můžeme všimnout souvislosti se sumou množiny, neboť sjednocení množin $a,b$ lze zapsat i takto:
\begin{equation*}
    a\cup b=\bigcup\set{a,b}.
\end{equation*}
(Zkuste si rozmyslet z definice.) Z toho je také vidět, že definice sjednocení množin je zcela oprávněná, neboť je v souladu s axiomem sumy.
\begin{example}
    Ukázky sjednocení:
    \begin{enumerate}[label=(\roman*)]
        \item $\set{a,b,c}\cup\set{c,d}=\set{a,b,c,d}$,
        \item $\set{x,y}\cup\emptyset=\set{x,y}$
    \end{enumerate}
\end{example}