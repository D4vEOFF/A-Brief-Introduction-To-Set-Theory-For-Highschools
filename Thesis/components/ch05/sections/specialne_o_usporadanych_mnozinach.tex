\section{Speciálně o uspořádaných množinách}\label{sec:specialne_o_usporadanych_mozinach}
Uspořádání v matematice lze dále klasifikovat. Už jsme měli možnost vidět různé příklady tohoto typu relace, kdy naším primárním cílem bylo si ilustrovat jeho vlastnosti, jimiž je definována~a ukázat si pro nás jejich výhodný jejich způsob zakreslování -- \emph{Hasseovými diagramy}. V této části se více zaměříme na vlastnosti uspořádání, zavedeme si další typy~a především se podíváme na tzv. \emph{dobře uspořádané množiny}.\par
V ohledu, v jakém se budeme dále uspořádáním věnovat, se nám bude lépe pracovat s následujícím termínem.
\begin{definition}[Uspořádaná množina]
    Nechť $R$ je uspořádání na množině $X$. Pak uspořádanou dvojici $(X,R)$ nazýváme \emph{uspořádaná množina}.
\end{definition}
Uveďme si nejdříve definici těchto pojmů~a poté si vysvětleme jejich význam.
\begin{definition}[Lineární uspořádání]
    Nechť $(X,R)$ je uspořádaná množina. Pak $R$, resp. $(X,R)$ nazýváme \emph{lineárním uspořádáním}, resp. \emph{lineárně uspořádanou množinou}, jestliže $\forall x,y\in X: xRy \lor yRx$.
\end{definition}
Pojem \emph{částečné uspořádání}, resp. \emph{částečně uspořádaná množina} jsou používány~naopak pro uspořádání, která nemusí být nutně lineární. Jedná se tedy pouze o obšírnější termín. Obecně platí, že každá lineárně uspořádaná množina je částečně uspořádanou,~avšak ne každá částečně uspořádaná množina je lineárně uspořádanou.
\begin{example}\label{ex:cast_a_lin_usporadani}
    Klasifikace některých známých uspořádání~a jejich Hasseovy diagramy.
    \begin{enumerate}[label=(\roman*)]
        \item\label{item:usporadani_i} $(\N,\leq)$ je lineárně uspořádaná množina.
        \begin{figure}[H]
            \centering
            \includegraphics[scale=\normalipe]{ch02_priklad_usporadani_i.pdf}
            \caption{Diagram uspořádané množiny $(\N,\leq)$.}
            \label{fig:priklad_usporadani_i}
        \end{figure}
        \item\label{item:usporadani_ii} $(S,\mid)$, kde $S=\set{1, 2, 3, 4, 5, 6, 10, 12, 15, 20, 30, 60}$ (množina všech dělitelů čísla 60), je částečně (nikoliv~však lineárně) uspořádaná množina.
        \begin{figure}[H]
            \centering
            \includegraphics[scale=\normalipe]{ch02_priklad_usporadani_ii.pdf}
            \caption{Diagram uspořádané množiny $(S,\mid)$.}
            \label{fig:priklad_usporadani_ii}
        \end{figure}
        \item\label{item:usporadani_iii} $(\powset{X}, \subseteq)$, kde $X=\set{a,b,c,d}$, je částečně (nikoliv~však lineárně) uspořádaná množina.
        \begin{figure}[H]
            \centering
            \includegraphics[scale=\normalipe]{ch02_priklad_usporadani_iii.pdf}
            \caption{Diagram uspořádané množiny $(\powset{X}, \subseteq)$.}
            \label{fig:priklad_usporadani_iii}
        \end{figure}
    \end{enumerate}
\end{example}
Lze si všimnout, že díky antisymetrii tvoří prvky jistou "hierarchii". Např. v \ref{item:usporadani_i} v předešlém příkladu \ref{ex:cast_a_lin_usporadani} můžeme vidět z obrázku \ref{fig:priklad_usporadani_i}, že každému prvku "předchází" jiný prvek až na číslo 1. Podobně je tomu tak~i u \ref{item:usporadani_ii}~a \ref{item:usporadani_iii}. %S tím se pojí následující terminologie.
% \begin{definition}[Bezprostřední předchůdce]\label{def:predchudce}
%     Nechť $(X,R)$ je uspořádaná množina. Řekneme, že $x\in X$ je \emph{bezprostředním předchůdcem} prvku $y\in X$, pokud platí podmínky:
%     \begin{enumerate}[label=(\roman*)]
%         \item $xRy$,
%         \item $\forall t\in X: \neg(xRt \land tRy)$.
%     \end{enumerate}
% \end{definition}
% Podmínka \textit{(ii)} definice \ref{def:predchudce} výše říká, že neexistuje prvek $t$ takový, že by se nacházel "mezi" $x$~a $y$ (viz obrázek \ref{fig:predchudce_upresneni}).
% \begin{figure}[H]
%     \centering
%     \begin{subfigure}{6cm}
%         \centering
%         \includegraphics[scale=\normalipe]{ch02_predchudce_upresneni_1.pdf}
%     \end{subfigure}
%     \qquad
%     \begin{subfigure}{6cm}
%         \centering
%         \includegraphics[scale=\normalipe]{ch02_predchudce_upresneni_2.pdf}
%     \end{subfigure}
%     \caption{Hasseovy diagramy k definici \ref{def:predchudce}.}
%     \label{fig:predchudce_upresneni}
% \end{figure}
\begin{definition}[Porovnatelné prvky]\label{def:porovnatelnost}
    Nechť $(X,R)$ je uspořádaná množina. Řekneme, že prvky $x,y\in X$ jsou \emph{porovnatelné}, pokud $xRy \lor yRx$.
\end{definition}
Pro příklad nemusíme chodit daleko. Vezměme si všechny třeba všechny dělitele čísla 20, tj. $(\set{1,2,4,5,10,20},\mid)$, na obrázku \ref{fig:porovnatelnost_prvku} níže, kde je zeleně zvýrazněn příklad porovnatelných prvků~a červeně příklad prvků, které nejsou porovnatelné.
\begin{figure}[H]
    \centering
    \includegraphics[scale=\normalipe]{ch02_porovnatelnost_prvku.pdf}
    \caption{Diagram uspořádané množiny $(\set{1,2,4,5,10,20},\mid)$ se zvýrazněním porovnatelných~a neporovnatelných prvků.}
    \label{fig:porovnatelnost_prvku}
\end{figure}
Naopak u lineárního uspořádání si můžeme snad uvědomit, že každá dvojice prvků je porovnatelná (z definice). S tím se pojí již trochu významově "užší" termíny, které pro nás budou stěžejní.
\begin{definition}[Minimální/maximální prvek, nejmenší/největší prvek]
    Nechť $(X,R)$ je uspořádaná množina. Mějme prvek $a\in X$. Prvek $a$ nazveme
    \begin{enumerate}[label=(\roman*)]
        \item \emph{minimálním}, pokud $\forall x\in X,\,x\neq a: x\cancel{R}a$.
        \item \emph{maximálním}, pokud $\forall x\in X,\,x\neq a: a\cancel{R}x$.
        \item \emph{nejmenším}, pokud $\forall x\in X: aRx$.
        \item \emph{největším}, pokud $\forall x\in X: xRa$.
    \end{enumerate}
\end{definition}
Na první pohled nemusí být rozdíl v definici jednotlivých termínů zřejmý. Zkuste se~však nad nimi zamyslet z pohledu porovnatelnosti prvků. Ve skutečnosti termíny \emph{nejmenší~a největší prvek} jsou "silnější". Je-li např. prvek maximální, pak tvrdíme, že není s žádným z ostatních prvků množiny v relaci. To~ale však neznamená, že je se všemi prvky porovnatelný. (Opět vyzývám čtenáře, aby si zkusil rozmyslet.) Podobně je tomu~i pro minimální prvek. Naopak největší~a nejmenší prvek jsou vždy s každým prvkem porovnatelné. Lépe bude rozdíl v těchto termínech vidět opět na příkladech.
\begin{example}\label{ex:min_max_prvek}
    \sloppy Ukázky některých uspořádaných množin~a jejich nejmenších/největších, resp. minimálních/maximálních prvků. Maximální/největší prvky jsou označeny oranžovou barvou~a minimální/nejmenší prvky fialovou. 
    \begin{enumerate}[label=(\roman*)]
        \item\label{item:min_max_prvek_i} Uspořádaná množina $(\N,\leq)$ má minimální prvek 1,~ale nemá největší,~ani maximální prvek.
        \begin{figure}[H]
            \centering
            \includegraphics[scale=\normalipe]{ch02_min_max_prvek_i.pdf}
            \caption{Diagram uspořádané množiny $(\N,\leq)$ s minimálním prvkem.}
            \label{fig:min_max_prvek_i}
        \end{figure}
        \item\label{item:min_max_prvek_ii} Uspořádaná množina $(\set{1,2,\dots,10},\mid)$ má nejmenší prvek 1~a maximální prvky 7, 8, 9~a 10,~ale nemá největší prvek.
        \begin{figure}[H]
            \centering
            \includegraphics[scale=\normalipe]{ch02_min_max_prvek_ii.pdf}
            \caption{Diagram uspořádané množiny $(\set{1,2,\dots,10},\mid)$ s minimálním prvkem~a dvěma maximálními prvky.}
            \label{fig:min_max_prvek_ii}
        \end{figure}
        \item\label{item:min_max_prvek_iii} Uspořádaná množina $(A^2,\preceq)$, kde $A=\set{a,b,c}$, definovaná předpisem
        \begin{equation*}
            \forall (x_1,x_2),(y_1,y_2)\in A^2: \bigl((x_1,x_2)\preceq (y_1,y_2) \iff x_1\leq y_1 \land x_2\leq y_2\bigr)
        \end{equation*}
        má nejmenší prvek $(1,1)$ největší prvek $(3,3)$.
        \begin{figure}[H]
            \centering
            \includegraphics[scale=\normalipe]{ch02_min_max_prvek_iii.pdf}
            \caption{Diagram uspořádané množiny $(A^2,\preceq)$ s nejmenším prvkem~a největším prvkem.}
            \label{fig:min_max_prvek_iii}
        \end{figure}
    \end{enumerate}
\end{example}
Ve skutečnosti si lze všimnout, že největší, resp. nejmenší prvek je vždy zároveň~i maximální, resp. minimální. Opačné tvrzení~však již neplatí.