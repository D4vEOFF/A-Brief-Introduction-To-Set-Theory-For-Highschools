\section{Vlastnosti přirozených čísel}\label{sec:vlastnosti_prirozenych_cisel}
Podívejme se nyní blíže na vlastnosti přirozených čísel, které plynou z definice v sekci \ref{sec:prirozena_cisla}. Je celkem pozoruhodné, že čistě pomocí množin se nám podařilo vybudovat objekt, který s čísly zdánlivě na první pohled ani nesouvisí. Již jsme si také ukazovali, jak lze axiomaticky zavést přirozená čísla pomocí Peanových axiomů (viz \ref{sec:peanovy_axiomy}), které nám dávaly poměrně jednoznačnou představu, co od takové množiny požadujeme. Skutečně, množina přirozených čísel definovaná jako
\begin{equation*}
    \set{\emptyset,\set{\emptyset},\set{\emptyset,\set{\emptyset}},\set{\emptyset,\set{\emptyset},\set{\emptyset,\set{\emptyset}}},\dots}
\end{equation*}
splňuje tyto axiomy\footnote{Mějme na paměti, že v rámci teorie množin \textbf{Peanovy axiomy} již nejsou axiomy v pravém slova smyslu, nýbrž věty (tvrzení, která lze odvodit z axiomů \ZF).}. O jejich platnosti se čtenář může dočíst v knize \cite{Goldrei2017}, str. 40--41 a str. 43--44.\par
Na konci sekce \ref{sec:prirozena_cisla} jsme poukázali na to, že zavedení přirozených čísel použitým způsobem má za důsledek, že každý z prvků obsahuje všechny své předchůdce:
\begin{equation*}
    0=\emptyset,\quad 1=\set{0},\quad 2=\set{0,1},\quad 3=\set{0,1,2},\quad 4=\set{0,1,2,3},\quad\dots
\end{equation*}
To nám umožňuje zformulovat poznatek \ref{lem:vlastnosti_prirozenych_cisel_1}.
\begin{lemma}\label{lem:vlastnosti_prirozenych_cisel_1}
    Nechť jsou dána přirozená čísla $n,m$. Pak platí:
    \begin{enumerate}[label=(\roman*)]
        \item\label{item:vlastnost_1_1} $n\in\N_0\implies n\subseteq\N_0$,
        \item\label{item:vlastnost_1_2} $m\in n\implies m\subseteq n$,
        \item\label{item:vlastnost_1_3} $n\notin n$.
    \end{enumerate}
\end{lemma}
\begin{proof}
    Všechny body tohoto tvrzení separátně dokážeme indukcí.\par
    \textit{\ref{item:vlastnost_1_1}}. Pro začátek ověříme platnost tvrzení pro nulu. To jistě platí, neboť $0=\emptyset$ a prázdná množina je podmnožinou každé množiny, jak jsme si již samostatně dokázali v tvrzení \ref{lem:o_prazdne_mnozine}.\par
    Předpokládejme, že tvrzení platí pro jisté přirozené číslo $n$, tzn. $n\subseteq\N_0$. Ukážeme, že tvrzení platí i pro $n^+$. Protože $n\in\N_0$, pak $\set{n}\subseteq\N_0$, z čehož již plyne, že $n^+=n\cup\set{n}\subseteq\N_0$, neboť sjednocením podmnožin je opět podmnožina. Z principu indukce tak \ref{item:vlastnost_1_1} platí pro všechna $n\in\N_0$.\par
    \textit{\ref{item:vlastnost_1_2}}. Definujme množinu
    \begin{equation*}
        X=\set{n\in\N_0\admid \forall m\,(m\in n\implies m\subseteq n)}.
    \end{equation*} 
    Naším cílem je indukcí ukázat, že $X=\N_0$.\par
    Určitě platí, že $0\in X$. (Ačkoliv $\emptyset$ neobsahuje žádné prvky, tvrzení přesto platí. Vysvětlení v sekci \ref{sec:axiomy_4_az_6} v důkazu lemmatu \ref{lem:o_prazdne_mnozine}.)\par
    Předpokládejme, že $n\in X$. Ukážeme, že $n^+\in X$. Vezměme si libovolný prvek $m\in n^+=n\cup\set{n}$. Z toho vyplývá, že buď $m\in n$, nebo $m=n$. V prvním případě $m\in n$ z indukčního předpokladu platí $m\subseteq n$. V druhém případě $m=n$ platí totéž. Tím jsme ukázali, že $n^+\in X$ a podle principu indukce tedy platí $X=\N_0$.\par
    \textit{\ref{item:vlastnost_1_3}}. Pro nulu tvrzení platí. Opět předpokládejme, že tvrzení platí pro $n\in\N_0$, tj. $n\notin n$. Indukční krok dokážeme sporem. Pro spor nechť platí $n^+\in n^+$. Pak z definice $n^+$ musí platit buď $n^+\in n$, nebo $n^+=n$. Použitím tvrzení \ref{item:vlastnost_1_2} v obou případech dostáváme, že $n^+=n\cup\set{n}\subseteq n$. To znamená, že $\set{n}\subseteq n$, z čehož již odvodíme $n\in n$. To je však spor s indukčním předpokladem, že $n\notin n$. Tím dostáváme, že $n^+\notin n^+$.
\end{proof}
(Převzato z \cite{BalcarStepanek1986}, str. 86--87.)\par
Všimněte si, že bod \ref{item:vlastnost_1_2} jsme dokázali definováním množiny prvků, které splňují dokazované tvrzení a ukázali jsme, že taková množina jsou všechna přirozená čísla. Ostatní body \ref{item:vlastnost_1_1} a \ref{item:vlastnost_1_3} jsme dokázali "běžnou" indukcí. Jedná se však o zcela ekvivalentní přístupy.
\medskip

Je tak docela pěkně vidět, co v řeči množin znamená, když je nějaké přirozené číslo větší/menší než jiné.
\begin{definition}\label{def:nerovnosti}
    Nechť $n,m\in\N_0$. Pak definujeme
    \begin{enumerate}[label=(\roman*)]
        \item $m<n\stackrel{\text{def.}}{\iff}m\in n$,
        \item $m\leq n\stackrel{\text{def.}}{\iff}m<n\lor m=n$,
        \item $m>n\stackrel{\text{def.}}{\iff}n<m$,
        \item $m\geq n\stackrel{\text{def.}}{\iff}n\leq m$.
    \end{enumerate}
\end{definition}
O relaci "$\leq$" jsme již v minulé sekci o uspořádáních \ref{sec:specialne_o_usporadanych_mozinach} ukázali, že na $\N$
se jedná o lineární uspořádání (konkrétně v příkladu \ref{ex:cast_a_lin_usporadani}). Zde jsme s ní však
nepracovali ve smyslu definice \ref{def:nerovnosti}. Zkusme se tedy přesvědčit, zdali je takto
definovaná relaci skutečně lineárním uspořádáním na $\N_0$ (pro připomenutí definice
viz \ref{def:usporadani}). Nejdříve si však zformulujme následující lemma, které později
využijeme.
\begin{lemma}\label{lem:vlastnosti_prirozenych_cisel_2}
    Nechť jsou dána přirozená čísla $n,m$. Pak platí:
    \begin{enumerate}[label=(\roman*)]
        \item\label{item:vlastnost_2_1} $m<n\iff m\subset n$,
        \item\label{item:vlastnost_2_2} $m<n \lor m=n \lor m>n$.
    \end{enumerate}
\end{lemma}
\begin{proof}
    \textit{\ref{item:vlastnost_2_1}}. \textit{($\implies$)}. Z definice máme $m\in n$. Platnost této implikace je pouze důsledkem lemmatu \ref{lem:vlastnosti_prirozenych_cisel_1} (bodu \ref{item:vlastnost_1_2}) a faktu $m\in m$ (bod \ref{item:vlastnost_1_3}).\par
    \textit{($\impliedby$)}. Postupujeme indukcí podle $n$. Zvolme si pevné $m\in\N_0$. Pro $n=0$ lze vidět, že tvrzení platí.\par
    Předpokládejme, že tvrzení platí pro $n$ (a všechna $m$), tj. $m<n\iff m\subset n$. Zvolme $m\subset n^+$. Ukážeme, že z toho plyne $m<n^+$.\par
    Ukažme nejprve, že $m\subseteq n$. Na to lze nahlédnout sporem. Kdyby platilo $n>m$, tzn. $n\in m$, pak by podle tvrzení \ref{item:vlastnost_1_2} v lemmatu \ref{lem:vlastnosti_prirozenych_cisel_1} dostáváme $n\subseteq m$ a tedy i $n^+\subseteq m$ (opět nemůže platit, že $n\in n$). To je však v rozporu s předpokladem, že $m\subset n^+$.\par
    Již tedy víme, že $n\in m$ a $m\subseteq n$. Z definice podmnožiny mohou nastat dva případy (pro připomenutí viz definice \ref{def:podmnozina}).
    \begin{itemize}
        \item $m\subset n$. Podle indukčního předpokladu platí $m<n$ a tedy i $m<n^+$.
        \item $m=n$. Pak z faktu $n<n^+$ plyne $m<n^+$.
    \end{itemize}
    V obou případech jsme tak dokázali indukční krok.\par
    \textit{\ref{item:vlastnost_2_2}}. Důkaz je trochu složitější a proto jej zde vynecháme, nicméně čtenář jej může nalézt v knize \cite{BalcarStepanek1986}, str. 88.
\end{proof}
(Převzato z \cite{BalcarStepanek1986}, str. 87--88.)\par
\begin{corollary}\label{cor:porovnatelnost}
    $\forall n,m\in\N_0: n\leq m \lor m\leq n$.
\end{corollary}
\begin{proof}
    Přímo plyne z tvrzení \ref{item:vlastnost_2_2} lemmatu \ref{lem:vlastnosti_prirozenych_cisel_2}.
\end{proof}
Díky lemmatům \ref{lem:vlastnosti_prirozenych_cisel_1}, \ref{lem:vlastnosti_prirozenych_cisel_2} a důsledku \ref{cor:porovnatelnost} můžeme již zformulovat větu \ref{thm:usporadanost_N}.
\begin{theorem}\label{thm:usporadanost_N}
    $(\N_0,\leq)$ je lineárně uspořádaná množina.
\end{theorem}
\begin{proof}
    Je-li množina $\N_0$ lineárně uspořádaná vzhledem k relaci "$\leq$", pak tato relace musí být \textbf{reflexivní}, \textbf{antisymetrická} a \textbf{tranzitivní} (pro připomenutí viz definice \ref{def:dulezite_druhy_relaci}) a dále každá dvojice prvků $n,m\in\N_0$ musí být porovnatelná, tj. $n\leq m\lor m\leq n$.
    \begin{itemize}
        \item \textbf{Reflexivita}. Z definice relace "$\leq$" v \ref{def:nerovnosti} triviálně pro libovolné přirozené číslo $n$ platí $n\leq n$.
        \item \textbf{Antisymetrie}. Nechť $n,m\in\N_0$, přičemž $n\leq m \land m\leq n$. Chceme ukázat, že $n=m$. Pokud platí $n\leq m \land m\leq n$, pak musí platit
        \begin{equation*}
            (n<m\lor n=m) \land (m<n\lor n=m)\;\text{neboli}\;n=m\lor (n<m\land m<n).
        \end{equation*}
        Případ $n<m\land m<n$ nemůže nastat. K tomu lze přistoupit sporem. Pak by muselo platit $n\in m\land m\in n$. Z bodu \ref{item:vlastnost_2_1} lemmatu \ref{lem:vlastnosti_prirozenych_cisel_2} by plynulo $n\subset m\land m\subset n$ a tedy i $n\subset n$, což opět podle \ref{item:vlastnost_2_1} implikuje $n\in n$. To je však spor s tvrzením \ref{item:vlastnost_1_3} lemmatu \ref{lem:vlastnosti_prirozenych_cisel_1}, tj. $n\notin n$.
        \item \textbf{Tranzitivita}. Nechť $n,m,\ell\in\N_0$, taková, že platí $n\leq m \land m\leq\ell$. Chceme ukázat, že $n\leq\ell$.\par
        Pokud platí $n=m$, $m=\ell$ nebo $n=\ell$, pak tvrzení jistě platí. Předpokládejme nyní, že $n\neq m\land m\neq\ell\land n\neq\ell$. Podle bodu \ref{item:vlastnost_1_3} lemmatu \ref{lem:vlastnosti_prirozenych_cisel_2} dostáváme $n\subset m\land m\subset\ell$ a tedy $n\subset\ell$. Opět podle tvrzení \ref{item:vlastnost_1_3} odvodíme $n\leq\ell$.
    \end{itemize}
    Tedy relace "$\leq$" na $\N_0$ je skutečně uspořádáním. Fakt, že toto uspořádání je lineární plyne přímo z důsledku \ref{cor:porovnatelnost}.
\end{proof}
Co kdybychom uvážili relaci "$<$" na $\N_0$? Striktně podle definice \ref{def:usporadani} by $(\N_0,<)$ nebyla uspořádaná množina, neboť "$<$" není reflexivní. Nicméně zbývající vlastnosti jsou zachovány. V matematice se občas dále rozlišuje tzv. \emph{ostré} a \emph{neostré} uspořádání, kdy ostré oproti neostrému je \emph{irreflexivní}, tj. pro všechna $x$ z dané množiny platí $x\cancel{R}x$.