\section{Spočetné a~nespočetné množiny}\label{sec:spocetne_a_nespocetne_mnoziny}
V této sekci si položíme jednu důležitou otázku, kterou později rozdělíme nekonečné množiny na dva základní typy. Než tak však učiníme, zůstaneme ještě na chvíli u bijekcí mezi množinami, kterými jsme se zabývali v~minulé sekci. Zde jsme se snažili ukázat souvislost mezi "velikostmi" množin a~existencí bijekce mezi nimi. V případě konečných množin však zcela běžně může nastat situace, kdy množiny mají různý počet prvků, tj. pokud $\sizeof{A}=n$ a~$\sizeof{B}=m$, kde $n<m$. Je zřejmé, že bijekci mezi takovými množinami sestrojit nelze. Nicméně, stále můžeme sestrojit prosté zobrazení z $A$ do $B$ (viz obrázek \ref{fig:proste_zobrazeni_A_do_B}).
\begin{figure}[H]
    \centering
    \includegraphics[scale=\normalipe]{ch06_proste_zobrazeni.pdf}
    \caption{Prosté zobrazení z množiny $A$ do množiny $B$.}
    \label{fig:proste_zobrazeni_A_do_B}
\end{figure}
\begin{definition}[Subvalence a~ekvipontence]\label{def:subvalence_a_ekvipotence}
    Nechť $X$ a~$Y$ jsou libovolné množiny. Pak pokud
    \begin{enumerate}[label=(\roman*)]
        \item existuje bijekce mezi $X$ a~$Y$, píšeme $X\approx Y$ (čteme "$X$ je \emph{ekvipotentní} $Y$" nebo "$X$ a~$Y$ mají \emph{stejnou mohutnost}".
        \item existuje prosté zobrazení z $X$ do $Y$, píšeme $X\preccurlyeq Y$ (čteme "$X$ je \emph{subvalentní} $Y$" nebo "$X$ má \emph{menší nebo stejnou mohutnost} jako $Y$").
        \item platí $X\preccurlyeq Y$ a~zároveň $X\napprox Y$, píšeme $X\prec Y$ (čteme "$X$ je \emph{ostře subvalentní} $Y$" nebo "$X$ má \emph{(ostře) menší mohutnost} než $Y$").
    \end{enumerate}
\end{definition}
Je vhodné podotknout, že pokud platí $X\approx Y$, pak $X\preccurlyeq Y$ i~$Y\preccurlyeq X$, neboť bijekce je (z definice) prostá.\footnote{Opačná implikace, tj. $X\preccurlyeq Y \land Y\preccurlyeq X\implies X\approx Y$ platí též. Toto tvrzení se nazývá \emph{Cantorova-Bernsteinova věta}. Její důkaz je však zcela nad rámec tohoto textu.}
Takové zobrazení však nikdy nemůže být surjektivní, naopak zobrazení z $B$ do $A$ může být surjektivní, ale nikdy ne prosté. Stejný princip platí i~pro nekonečné množiny (více později). V souvislosti s tímto si zavedeme následující termíny a~značení.\par
Z předchozích příkladů \ref{ex:bijekce_prirozena_cisla} a~\ref{ex:bijekce_realna_cisla} bychom tak mohli zápis některých našich poznatků zkrátit jednoduše takto:
\begin{itemize}
    \item $\N\approx\set{2k-1\admid k\in\N}$,
    \item $\N\approx\set{n^2\admid n\in\N}$,
    \item $\R\approx(0,1)$, apod.
\end{itemize}
V definici \ref{def:subvalence_a_ekvipotence} jsme zmínili pojem "mohutnost". V případě konečných množin bychom tento termín nejspíše chápali ve smyslu \textbf{velikosti} množiny. U nekonečných množin zatím pouze víme, co znamená, že dvě množiny mají stejnou mohutnost, ale samotný termín nejsme schopni vysvětlit. Definice mohutnosti je však trochu složitější a~zabývat se jí zde nebudeme. Zvídavý čtenář si však může nahlédnout do přílohy \ref{chap:dodatky_k_porovnavani_nekonecnych_mn} pro přiblížení. Podrobněji se této problematice věnuje např. kniha \cite{Potter2009}, str. 167.\par
Podívejme se na trochu zajímavější korespondenci mezi celými a~přirozenými čísly s nulou.
\begin{theorem}\label{thm:N_a_Z}
    Platí $\N_0\approx\Z$.
\end{theorem}
\begin{proof}
    Pro důkaz sestrojíme bijekci mezi $\N_0$ a~$\Z$. Zobrazení $\map{f}{\N_0}{\Z}$ definujeme předpisem
    \begin{equation*}
        f(n)=\left\{
        \begin{array}{ll}
            -n/2\,, & \text{pokud}\;2\mid n\\
            (n+1)/2\,, & \text{jinak}.
        \end{array}
        \right.
    \end{equation*}
    Na obrázku \ref{fig:bijekce_cela_a_prirozena_cisla} můžeme vidět, jakým způsobem spolu korespondují v~$f$ prvky $\N_0$ a~$\Z$.
    \begin{figure}[H]
        \centering
        \includegraphics[scale=\normalipe]{ch06_bijekce_cela_a_prirozena_cisla.pdf}
        \caption{Znázornění zobrazení $f$.}
        \label{fig:bijekce_cela_a_prirozena_cisla}
    \end{figure}
    Snadno se lze přesvědčit, že $f$ je bijekce\footnote{Jedná se vlastně o~seřazení prvků $\Z$ do posloupnosti $0,1,-1,2,-2,\dots$. Takto se standardně dokazuje, že množina má stejnou mohutnost jako $\N$.}.
\end{proof}
Překvapivější výsledek, ke kterému došel \name{Georg~Cantor}, je ekvipotence množiny přirozených čísel $\N$ a~racionálních čísel $\Q$. To může působit jako zarážející, neboť při pohledu na reálnou osu se zde racionální čísla vyskytují "četněji" oproti přirozeným číslům, přesto však mezi nimi existuje bijekce.
\begin{theorem}\label{thm:N_a_Q}
    Platí $\N\approx\Q$.
\end{theorem}
\begin{proof}[Náznak důkazu]
    Uspořádejme všechna racionální čísla do "mřížky" (viz obrázek \ref{fig:bijekce_prirozena_cisla_a_racionalni_cisla}). Začneme-li od zlomku $0/1$, tedy $f(0/1)=1$. Pak lomená čára určuje pořadí, v~němž zobrazíme dané prvky postupně na čísla $1,2,3,\dots$.
    \begin{figure}[H]
        \centering
        \includegraphics[scale=\normalipe]{ch06_bijekce_prirozena_cisla_a_racionalni_cisla.pdf}
        \caption{Znázornění zobrazovacího "algoritmu" racionálních čísel na přirozená.}
        \label{fig:bijekce_prirozena_cisla_a_racionalni_cisla}
    \end{figure}
    Tedy je možné sestrojit bijekci mezi $\N$\footnote{Stejně tak lze sestrojit bijekci mezi $\N_0$ a~$\Q$, protože $\N\approx\N_0$.} a~$\Q$.
\end{proof}
\medskip

Definovaná subvalence "$\preccurlyeq$" a~ostrá subvalence "$\prec$" v~\ref{def:subvalence_a_ekvipotence} nám může trochu naznačovat, že existují dvojice množin, které nemají stejnou mohutnost. S takovými jsme se zatím nesetkali v~případě nekonečných množin. Jsou skutečně všechny nekonečné množiny stejně velké? Odpověď na tuto otázku jsme si již předložili v~podsekci \ref{subsec:cantor}, kde jsme si zmínili, že \name{Georg~Cantor} ukázal, že množina všech reálných čísel $\R$ má větší mohutnost než množina přirozených čísel $\N$. Způsob, kterým k~tomuto závěru dospěl, je dnes nazýván \emph{Cantorova diagonální metoda}.
\begin{theorem}\label{thm:N_a_R}
    Platí $\N\prec\R$.
\end{theorem}
\begin{proof}
    Důkaz rozdělíme na dvě části: $\N\napprox\R$ a~$\N\preccurlyeq\R$. Protože již víme, že $(0,1)\approx\R$, stačí dokázat $\N\napprox(0,1)$.\par
    Budeme postupovat sporem. Pro spor nechť existuje bijekce $\map{f}{\N}{(0,1)}$. Obrazy jednotlivých přirozených čísel můžeme tak uspořádat do (očíslovaného) "seznamu" $f(1),f(2),f(3),\dots$. Každé přirozené číslo tak "koresponduje" s jistým desetinným číslem. Reálná čísla jsou jednoznačně určena svým desetinným rozvojem (přičemž vylučujeme periodu $\overline{9}$).
    \begin{figure}[H]
        \centering
        \includegraphics[scale=\normalipe]{ch06_seznam_realna_a_prirozena_cisla.pdf}
        \caption{Desetinné rozvoje obrazů přirozených čísel v~$f$.}
        \label{fig:seznam_realna_a_prirozena_cisla}
    \end{figure}
    Podle předpokladu musí být na tomto "seznamu" (viz obrázek \ref{fig:seznam_realna_a_prirozena_cisla}) \textbf{všechna} reálná čísla, protože každé je obrazem nějakého přirozeného čísla. Zaměřme se nyní na diagonálu tvořenou těmito desetinnými rozvoji (viz obrázek \ref{fig:diagonala_realna_a_prirozena_cisla}).
    \begin{figure}[H]
        \centering
        \includegraphics[scale=\normalipe]{ch06_diagonala_realna_a_prirozena_cisla.pdf}
        \caption{Diagonála tvořená obrazy v~$f$.}
        \label{fig:diagonala_realna_a_prirozena_cisla}
    \end{figure}
    Pokud bychom si číslice na diagonále uspořádali, přidáním "$0,$" bychom opět dostali nějaký desetinný rozvoj čísla, jež si označíme $x$, tj. v~tomto případě $x=0,4902\dots$. Je takové číslo na našem seznamu? To nemůžeme vědět. Mohlo by se stát (při nešťastné volbě obrazů $f(1),f(2),\dots$), že číslice na diagonále budou tvořit periodu $\overline{9}$, kterou jsme vyloučili. My však z toho čísla můžeme vytvořit nový desetinný rozvoj. Definujme zobrazení $\map{d}{\set{0,1,2,\dots,9}}{\set{0,1}}$ předpisem:
    \begin{equation*}
        d(i)=\left\{
        \begin{array}{ll}
            1\,, & \text{pokud}\;i=0\\
            0\,, & \text{pokud}\;i\neq 0.
        \end{array}
        \right.
    \end{equation*}
    Uvažujme nyní číslo $x\in(0,1)$, jehož desetinný rozvoj je tvořený číslicemi na diagonále, které si označíme $i_1,i_2,i_3,\dots$, tzn. $x=0,i_1,i_2,i_3,\dots$. Nové číslo $x^\prime$ definujeme desetinným rozvojem
    \begin{equation*}
        0,d(i_1)d(i_2)d(i_3)\dots
    \end{equation*}
    Pokud má tedy číslo $n$ ve svém obrazu $f(n)$ na $n$-tém místě (tedy na diagonále) svého desetinného rozvoje číslo různé od nuly, pak číslo $x^\prime$ bude mít na dané pozici nulu. Naopak pokud bude číslo na dané pozici číslo 0, pak $x^\prime$ zde bude mít číslo 1. Např. pro diagonálu na obrázku \ref{fig:diagonala_realna_a_prirozena_cisla} výše bude $x^\prime=0,1101\dots$.\par
    Číslo $x^\prime$ jistě nemůže obsahovat periodu $\overline{9}$. Přitom stále platí, že $x^\prime\in(0,1)$ a~podle předpokladu se musí nacházet v~"seznamu", resp. $\exists n\in\N: f(n)=x^\prime$. Může toto nastat? Nemůže, a~to z principu konstrukce! Číslo $x^\prime$ se totiž liší od každého čísla v~seznamu (minimálně) v~cifře na diagonále. Tzn. že $x^\prime$ nema v~sobrazení $f$ svůj vzor, což je spor s předpokladem, že $f$ je bijekce, protože není surjektivní.\par
    Z toho celkově plyne, že $\N\napprox(0,1)$ a~tedy $\N\napprox\R$.
    \medskip

    Mezi množinami $\N$ a~$\R$ tedy neexistuje bijekce. Aby platilo $\N\preccurlyeq\R$, stačí nalézt prosté zobrazení z $\N$ do $\R$. Protože $\N\subset\R$, stačí zvolit identitu, tedy $\map{g}{\N}{\R}$, kde $g(n)=n$.
\end{proof}
\needspace{1cm}
Jak můžeme vidět, skutečně existují nekonečné množiny, které mají různé mohutnosti, a~to $\N$ a~$\R$.  Tento poznatek nám dává základ pro následující klasifikaci množin.
\begin{definition}[Spočetná a~nespočetná množina]\label{def:spocetna_a_nespocetna_mnozina}
    Nechť $X$ je libovolná množina. Pak říkáme, že $X$ je
    \begin{enumerate}[label=(\roman*)]
        \item \emph{spočetná}, pokud $X\preccurlyeq\N$.
        \item \emph{nespočetná}, pokud $X\not\preccurlyeq\N$.
    \end{enumerate}
\end{definition}
Množina $X$ je tedy spočetná, pokud existuje prosté zobrazení z $X$ do $\N$ (resp. existuje bijekce na nějakou podmnožinu $\N$). Naopak pokud takové zobrazení z $X$ do $\N$ neexistuje, pak $X$ nazýváme nespočetnou\footnote{Termíny "spočetný" a~"nespočetný" v~tomto kontextu vychází z faktu, že prvky spočetných množin lze "spočítat", tedy lze je očíslovat přirozenými čísly. Naopak u nespočetných toto nelze.}. U konečných množin se můžeme přesvědčit, že \textbf{všechny jsou spočetné}; stačí spočítat jejich prvky.
\begin{theorem}\label{thm:spocetnost_ciselnych_oboru}
    \begin{enumerate}[label=(\roman*)]
        \item Množiny přirozených čísel $\N$, celých čísel $\Z$ a~racionálních čísel $\Q$ jsou spočetné.
        \item Množiny reálných čísel $\R$ a~komplexních čísel $\C$ jsou nespočetné.
    \end{enumerate}
\end{theorem}
\begin{proof}
    Triviálně platí $\N\preccurlyeq\N$. Zbývající části plynou z \ref{thm:N_a_Z}, \ref{thm:N_a_Q} a~\ref{thm:N_a_R}.
\end{proof}
Podobně ostatní množiny zmíněné v~příkladech \ref{ex:bijekce_prirozena_cisla} a~\ref{ex:bijekce_realna_cisla} můžeme takto klasifikovat:
\begin{itemize}
    \item množina $\set{2k-1 \admid k\in\N}$ je spočetná,
    \item množina $\set{p \admid p\;\text{je prvočíslo}}$ je spočetná,
    \item interval $(0,1)$ je nespočetný,
    \item interval $\displaystyle\left(-\frac{\pi}{2},\frac{\pi}{2}\right)$ je nespočetný.
\end{itemize}
\medskip

Takto se nám zdánlivě rozpadají množiny do dvou velkých skupin. Mohlo by se tak zdát, že pokud libovolná množina $X$ není spočetná, tj. je nespočetná, pak nutně $X\approx\R$. Ve skutečnosti existují množiny, které jsou nespočetné, ale nemají stejnou mohutnost jako $\R$. S tímto nám pomůže tzv. \emph{Cantorova věta}.
\begin{theorem}[Cantorova]\label{thm:cantorova_veta}
    Pro libovolnou množinu $X$ platí
    \begin{equation*}
        X\prec\powset{X}.
    \end{equation*}
\end{theorem}
K důkazu lze opět použít Cantorovu diagonální metodu. Všimněte si, že ve větě \ref{thm:cantorova_veta} uvažujeme spočetnou i~nespočetnou množinu $X$. Zde již důkaz nemůžeme znázornit jako u věty \ref{thm:N_a_R}, protože pro nespočetnou množinu $X$ nelze její prvky seřadit do posloupnosti. Způsob důkazu se tak bude zdánlivě vymykat předešlému postupu, nicméně můžete si zkusit rozmyslet, že myšlenka je ve své podstatě stejná. Pro konečné množiny $X$ lze nalézt důkaz této věty v~příloze \ref{chap:dodatky_k_porovnavani_nekonecnych_mn}, věta \ref{thm:cantorova_veta_spocetne}.
\begin{proof}
    Nejdříve ukážeme, že $X\napprox\powset{X}$ a~pak $X\preccurlyeq\powset{X}$. Pro spor předpokládejme, že existuje bijekce $\map{f}{X}{\powset{X}}$. Ukážeme, že $f$ není surjektivní, tj. nalezneme prvek v~$\powset{X}$, který nemá v~$f$ vzor. Definujme množinu $S$ takto:
    \begin{equation*}
        S=\set{x\in X \admid x\notin f(x)}.
    \end{equation*}
    Množina $S$ tedy obsahuje všechny prvky $x$, které nenáleží svému obrazu v~$f$ (tedy odpovídající podmnožině množiny $X$). Podle předpokladu $f$ je bijekce a~tedy je surjektivní. To znamená, že $\exists s\in X: f(s)=S$, tedy $S$ má vzor v~$f$. Jak se ale ukáže, taková množina nemůže mít v~$f$ vzor. Pro prvek musí platit buď, že $s\in S$, nebo $s\notin S$.
    \begin{itemize}
        \item $s\in S$. Tzn. $s\in f(s)$. Z definice množiny $S$ musí pro $s$ platit, že $s\notin f(s)=S$, což je spor.
        \item $s\notin S$. Pak prvek $s$ splňuje, že $s\in f(s)$ a~podle definice množiny $S$ platí $s\in S=f(s)$, čímž jsme též došli ke sporu\footnote{Jedná se o~podobný spor, jako v~Russellově paradoxu (viz podsekce \ref{subsec:cantor}).}.
    \end{itemize}
    V obou případech jsme dostali spor, tedy platí $X\napprox\powset{X}$.\par
    Pro důkaz $X\preccurlyeq\powset{X}$ můžeme definovat prosté zobrazení $\map{g}{X}{\powset{X}}$ předpisem $g(x)=\set{x}$.
\end{proof}
\begin{remark}
    Indukcí můžeme toto tvrzení rozšířit, tedy platí
    \begin{equation*}
        X\prec\powset{X}\prec\powset{\powset{X}}\prec\powset{\powset{\powset{X}}}\prec\dots
    \end{equation*}
    Tedy skutečně existuje nekonečně mnoho množin vzájemně různých mohutností. Speciálně, pro $X=\N$ máme
    \begin{equation*}
        \N\prec\powset{\N}\prec\powset{\powset{\N}}\prec\powset{\powset{\powset{\N}}}\prec\dots
    \end{equation*}
    Lze dokonce ukázat, že $\powset{\N}\approx\R$, ale důkaz zde vynecháme.
\end{remark}
\medskip

Můžeme tak skutečně konstruovat stále "mohutnější" množiny, čímž vzniká jistá "hierarchie". S tou se však pojí netriviální otázka. V roce 1878 vyslovil \name{Georg~Cantor} domněnku, že libovolná podmnožina reálných čísel je buď spočetná, nebo má stejnou mohutnost jako $\R$. (\cite{BalcarStepanek1986}, str. 98.) Formálněji
\begin{equation*}
    \forall A\subseteq\R,\,A\;\text{je nekonečná}: A\approx\N \lor A\approx\R.
\end{equation*}
Též ekvivalentně: \emph{existuje množina $X$ taková, že $\N\prec X\prec\R$?} Později byla tato domněnka nazvána \emph{hypotézou kontinua}. Cantor a~mnozí další členové tehdejší matematické komunity se snažili marně dokázat tuto domněnku. \name{David~Hilbert} dokonce zařadil tuto otázku na první místo svého seznamu dvaceti tří problémů, který později prezentoval na druhém mezinárodním matematickém kongresu v~Paříži v~roce 1900.\par
Podstatný krok učinil v~roce 1940 \name{Kurt~Gödel}. Ukázalo se, že hypotézu kontinua není možné vyvrátit z axiomů \ZF{}. Později v~roce 1965 americký matematik \name{Paul~Cohen} \mbox{(1934-2007)} dokázal, že hypotézu kontinua nelze z těchto axiomů ani dokázat. Z toho plyne, že se jedny o~nzv. \emph{nerozhodnutelné tvrzení}. Jejich existence byla díky Gödelovým objevům známa již dříve a~souvisí s nimi tzv. \emph{Gödelovy věty o~neúplnosti} (viz historický úvod \ref{subsec:tm_soucasnost}). Hypotéza kontinua je nezávislá na axiomech teorie množin, což znamená, že ji lze přijmout za axiom. Jejím přijetím do systému axiomů by však vznikla jiná nerozhodnutelná tvrzení v~rámci této nové teorie. (\cite{Fuchs2003}, str. 101.)