Práce poskytuje vysvětlení základních konceptů z~oblasti teorie množin se zaměřením především na studenty středních škol se zájmem o~matematiku. Práce je členěna do celkem šesti kapitol. První kapitola poskytuje historický kontext, kde je vysvětlen vývoj pojmu "nekonečno" a důvody pro vznik axiomatické teorie množin. Druhá kapitola připomíná základní pojmy z~výrokové logiky a zjednodušeně představuje koncept predikátového počtu. Pozornost je hlavně věnována práci s~kvantifikátory. Třetí kapitola se zabývá axiomy Zermelovy-Fraenkolovy teorie množin a základními poznatky z~nich vyplývajících. Kapitola čtvrtá je samostatně věnována zavedení relací a souvisejícím termínům, především pak zobrazením a jejich vlastnostem. V~páté kapitole ukazuje způsob zavedení přirozených čísel pomocí množin. Úvodem je stručně prezentován způsob zavedení pomocí Peanových axiomů. Dále jsou rozšířeny znalosti o~relacích, je definována relace uspořádání společně s uspořádanou množinou a jsou dokázány některé základní vlastnosti přirozených čísel při popsaném zavedení. Poslední kapitola se věnuje problematice porovnávání nekonečných množin. Je zde vysvětlena myšleka Hilbertova hotelu, porovnávání pomocí zobrazení a především je prezentováno užití Cantorovy diagonální metody. V závěru jsou zavedeny termíny spočetné a nespočetné množiny a je společně s důkazem zformulována Cantorova věta. Výklad je doprovázen ukázkovými příklady a též grafickými ilustracemi pro snadnější pochopení. Doplňující informace a složitější koncepty v~obsažených tématech jsou rozvedeny v~přílohách práce.