# Bakalářská práce

## Základní informace a obsah

Bakalářská práce psaná na MFF UK. 
- **Název**: ***Stručný úvod do teorie množin pro středoškoláky***
- **Téma**: *Základy teorie množin*
- **Autor:** *David Weber*
- **Studijní obor:** *Matematika se zaměřením na vzdělávání se sdruženým studiem informatika se zaměřením na vzdělávání*
- **Vedoucí práce:** *RNDr. Martin Rmoutil, Ph.D.*
- **Katedra**: *Katedra didaktiky matematiky*
- **Rok:** *2022*

Obsah práce:
- *Historický úvod*. Kapitola poskytuje historický kontext, kde je vysvětlen vývoj pojmu "nekonečno" a důvody pro vznik axiomatické teorie množin.
- *Logika*. Zde si čtenář připomene pojmy z logiky, s nimiž se v práci dále pracuje a také jsou zavedeny nové. Kapitola obsahuje série cvičení, které pro čtenáře slouží k lepšímu pochopení popsaných konceptů.
- *Axiomy teorie množin*. Zde jsou popsány axiomy ZF (Zermelova-Fraenkelova teorie množin) a jejich základní důsledky.
- *Relace*. Samostatná kapitola věnována zavedení pojmu relace a souvisejícím záležitostem, které jsou v textu dále využity.
- *Budování číselných oborů*. Vybudování číselných oborů pomocí množin s věnováním pozornosti především zavedení přirozených čísel.
- *Porovnávání nekonečných množin*. Vysvětlení neintuitivnosti porovnávání nekonečných množin v kontextu smýšlení o konečných množinách. Porovnávání užitím zobrazení mezi množinami a užití pro odvození základních poznatků.
- *Příloha*. Obsahuje různá doplnění ke zmíněným tématům (pro zvídavého čtenáře) a zároveň doplnění pro lepší porozumění některých záležitostí v práci využívaných (např. důkazy a důkazové techniky).